3

 

Triplici igitur cogitationum genere, quo omnis
ι cogitatio continetur, exposito, eam, in qua dialectica
versatur, accuratius jam ita indicare possumus, ut in
mera philosophica eam versari statuamus. Unde se-
quitur, ut ad eos solos spectet dialectica, qui scientiam
appetant, vel scire velint.

Cogitationes sine lingua existere atque adesse
non possunt. Haec enim illarum quasi elementum est.
Linguae autem haec est natura, ut in sermonem et
colloquium abeat. Unde fit, ut unicuique cogitationum
generi proprius conveniat sermo et peculiare quod-
dam colloquium διο>. Sermones et eorum, quiin primo,
et eorum, quiin altero cogitationum genere versantur,
missos facienteS, philosophicus accuratius contemplemur.

Sermones philosophici sunt ii, qui id petunt, ut
cogitationes proferant prorsus universales omniumque
communes, Id quod omnes sermones philosophicos
antegrediatur necesse est, controversiam vel dubitatio-
nem rectissime dixeris W). Haec autem controversia
duplex esse potest, et unius et complurium. Singulus
quidam secum disputabit, siin cogitando impeditum
se cognorit, studebitque, ut, repugnantiis remotis, se-
cum consentiat. Complures disputabunt, si dissense-
rint idque appetent, ut dissensione sublata de uno
conveniant. Controversiis nondum ortis, fieri nullo

modo potest, ut dialectica oriatur; abest erim, in qua

⁴22) Cf. p. 571, 3.
Η) Cf. p. 574.

